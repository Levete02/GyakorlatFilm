Forgatasi helyszin: Magyar metrohalozat

Tartalom:A Kontroll meghatározhatatlan műfajú film. Egyes kritikusok krimi-akció-thrillernek, mások vígjátéknak, ismét mások társadalomszatírának tartják. Eme, a posztmodern filmművészetben szokásosan többrétegű és műfajilag sokszínű (eklektikus) alkotás mind képi- és hangulatvilágában, mind cselekményében valóban tartalmazza a fenti stílusok elemeit, sőt a „misztikus pszichotriller” (ld. Twin Peaks) elemei is megtalálhatóak benne. Műfaji és cselekményi eklekticizmusát többen tekintik koncepciótlanságnak, és a film egyik legfőbb hibájának róják fel, mondván, hogy ez a túl sok szálat megragadni akaró, igazán egységes történet híján lévő alkotás nem egyéb hatásvadász reklámklipek összefüggéstelen halmazánál.
Figyelemre méltó ugyanakkor a metró misztikus fényeiből és árnyékaiból kikevert képi világ, a film által teremtett, a kelet-európai mindennapok miliőjét idéző légkör, és az ennek megformálásában elsődleges, kiváló színészi alakítások – nemcsak a főbb, hanem a fontosabb mellékszerepek egy részét is népszerű és sikeres magyar színészek játsszák. A kritikusok szinte kivétel nélkül az alkotás erényei közé sorolják a képi világgal teljes egységet alkotó filmzenét, melyet a Neo együttes a rendezővel együttműködve alkotott meg. A filmbeli metróállomások helyszínéül gyakran egyszerre több állomást választottak, és a rajtuk felvett részeket utólag vágták össze egy jelenetté, így is módosítva a budapesti metró megjelenésén, talán éppen megkönnyítve az elvonatkoztatást tőle.

Szereplők:Bulcsú (Csányi Sándor),Szofi (Balla Eszter),Béla (Kovács Lajos)

Díjak:40. Chicagói Nemzetközi Filmfesztivál fődíja: az Arany Hugo-díj
Varsói Nemzetközi Filmfesztivál közönségdíja
Aubagne-i ALCIME Filmfesztivál: legjobb zene, legjobb forgatókönyv
Cannes-i fesztivál – Ifjúság díja, 2004
Aranycsirke-díj, 2005

Megjelenés:2003

Rendező:Antal Nimród

Trailer:https://www.youtube.com/watch?v=1-z6MdTaOwI
